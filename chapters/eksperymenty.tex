\chapter{Eksperymenty}

W niniejszej części przeprowadzone zostaną eksperymenty polegające na dostosowaniu, wytrenowaniu i przetestowaniu kilku modeli na stworzonych zbiorach. Do tego celu wybrane zostały rozwiązania \code{RAT-SQL}, \code{BRIDE}, \code{RESDSQL} oraz \code{C3}. Każde spośród nich zostanie przeanalizowane w osobnej części. 

Modele \code{RAT-SQL} oraz \code{BRIDGE} to dość stare rozwiązania, które zostały wybrane ze względu na swoją popularność w literaturze oraz wykorzystanie odmiennych podejść. \code{RESDSQL} wyłoniono natomiast, gdyż jest to najwyżej znajdujący się w rankingu \code{Spider} model dedykowany, do którego dostępny jest kod źródłowy. \code{C3} reprezentuje natomiast zupełnie inne podejście, gdyż bazuje na dużym modelu językowym od \code{OpenAI}. Jest to zatem ciekawe rozwiązanie, a koszty wynikające z wykorzystywanym przez nie modelem \code{GPT-3.5-turbo} są całkiem znośne.

W fazie eksperymentów trening modeli postanowiono wykonywać jedynie na zbiorze \code{Spider}. Cztery pozostałe będą wykorzystywane jedynie do przeprowadzania testów. Wynika to z chęci skrócenia czasu treningu oraz umożliwia dokonywanie uczciwych porównań z modelami trenowanymi przez innych badaczy, gdyż niemal zawsze jest to dokonywane właśnie na zbiorze \code{Spider}. Po fazie eksperymentów planuje się wybrać najbardziej obiecujące rozwiązanie i dokonać dłuższego treningu na wszystkich zbiorach.

Podczas treningu modeli uczenia maszynowego bardzo ważną rolę odgrywa posiadany sprzęt, a w przypadku sieci neuronowych najbardziej ograniczającym komponentem są karty graficzne. W czasie trwania pracy posiadano swobodny dostęp do dwóch jednostek. Pierwszą jest komputer stacjonarny wyposażony w kartę graficzną \code{Nvidia RTX 2060} z 12 GB pamięci \code{VRAM}. Niestety posiadany procesor nie ma zintegrowanej karty graficznej, co powoduje, że wyświetlanie treści na monitorze zabiera prawie 2 GB i do wykorzystania dostępne jest jedynie 10 GB. Drugą jednostkę stanowi laptop \code{Lenovo ThinkPad} wyposażony w mobilną kartę \code{Nvidia RTX 3080}, posiadającą 16 GB pamięci, z czego całość jest dostępna do wykorzystania.


\input{chapters/eksperymenty/ratsql}

\input{chapters/eksperymenty/bridge}

\input{chapters/eksperymenty/resdsql}

\input{chapters/eksperymenty/c3}

\input{chapters/eksperymenty/podsumowanie}